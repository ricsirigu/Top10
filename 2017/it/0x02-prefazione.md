## Prefazione

Il software non sicuro sta mettendo a repentaglio, tra le altre, le infrastrutture finanziarie, sanitarie, difensive ed energetiche. Con l’incremento della complessità e dell’interconnessione tra infrastrutture digitali, la difficoltà nel rendere sicure le applicazioni aumenta esponenzialmente. La rapidità dei moderni processi di sviluppo del software rendono essenziale riuscire ad identificare e risolvere le più comuni problematiche di sicurezza in modo rapido e accurato. Non possiamo più permetterci di tollerare problemi di sicurezza relativamente semplici, come quelli presentati in questa Top 10 OWASP.

Abbiamo ricevuto una grande quantità di feedback durante la stesura della Top 10 OWASP - 2017, più di qualsiasi altro nostro progetto. Questo è un segnale di quanto la community sia appassionata alla Top 10 OWASP, e conseguentemente quanto è importante rendere adatta la Top 10 per la maggior parte dei casi d'uso.

Nonostante l'obbiettivo originario del progetto Top 10 fosse semplicemente quello di diffondere consapevolezza tra sviluppatori e manager, ora è diventato lo standard de facto per la securezza delle applicazioni.

In questa versione, le problematiche e i suggerimenti son stati scritti in modo conciso e testabile, in modo da rendere la Top 10 OWASP più fruibile. Incoraggiamo l'utilizzo della [OWASP Application Security Verification Standard (ASVS)](https://www.owasp.org/index.php/ASVS) per le organizzazioni grandi e di successo dove è richiesto un vero standard, per tutti gli altri casi, la Top 10 OWASP è un ottimo punto di partenza per il viaggio verso la sicurezza delle applicazioni.

Abbiamo scritto un elenco di passi da seguire per i diversi lettori della Top 10 OWASP, inclusi "Approfondimenti per Sviluppatori", "Approfondimenti per Security Testers", "Approfondimenti per le Organizzazioni", che sono adatte per ruoli come CIO e CISO, e "Approfondimenti per Application Managers", che sono adatti ai manager delle applicazioni o agli altri ruoli responsabili del ciclo di vita dell'applicazione.

Nel lungo periodo, incoraggiamo tutti i team di sviluppo alla creazione di un programma per la sicurezza applicativa compatibile con la propria cultura e la propria tecnologia. Questi programmi sono disponibili in varie forme e dimensioni. Occorre fare leva sui punti di forza dell'organizzazione per poter misurare  migliorare il programma per la sicurezza delle applicazioni utilizzando il Software Assurance Maturity Model.

Ci auguriamo che la Top 10 OWASP sia utile ai vostri sforzi per la sicurezza delle applicazioni. Non esitate a contattare OWASP per domande, commenti e nuove idee sul nostro repository GitHub del progetto:

* [https://github.com/OWASP/Top10/issues](https://github.com/OWASP/Top10/issues)

Potete trovare il progetto Top 10 OWASP e le traduzioni qui:

* [https://www.owasp.org/index.php/top10](https://www.owasp.org/index.php/top10)

Infine, vorremmo ringraziare i fondatori del progetto Top 10 OWASP, Dave Wichers e Jeff Williams, per tutti i loro sforzi, il credere in noi per riuscire a concludere questo lavoro grazie all'aiuto della community. Grazie!

* Andrew van der Stock
* Brian Glas
* Neil Smithline
* Torsten Gigler

## Attribution
Ringraziamo [Autodesk](https://www.autodesk.com) per sponsorizzare la OWASP Top 10 - 2017.

Organizzazioni e singoli che hanno fornito dati sulla prevalenza delle problematiche di sicurezza o altro, sono elencati sulla [pagina dei ringraziamenti](0xd1-data-contributors.md).
