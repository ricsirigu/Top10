# T10 OWASP Top 10 Application Security Risks – 2017

| Rischio | Descrizione | 
| -- | -- |
| A1:2017-Injection |Le falle di injection, come SQL Injection, OS Injection e LDAP Injection, si verificano quando dati non validati sono inviati come parte di un comando o di una query al loro interprete. Il dato infetto può quindi ingannare tale interprete, eseguendo comandi non previsti o accedendo a dati per i quali non si ha l’autorizzazione. |
| A2:2017-Broken Authentication |Le procedure applicative relative all’autenticazione e alla gestione della sessione sono spesso implementate in modo non corretto, permettendo agli attaccanti di compromettere password, chiavi, token di sessione o sfruttare debolezze implementative per assumere l’identità di altri utenti, in modo temporaneo o permanente. |
| A3:2017-Sensitive Data Exposure | Molte applicazioni web e API non proteggono adeguatamente i dati sensibili, come quelli finanziari, sanitari e di tipo PII. Gli attaccanti potrebbero impossessarsi o modificare tali dati protetti in modo non adeguato, per svolgere frodi, furti d'identità o altri crimini. I dati sensibili possono essere compromessi in assenza di protezioni aggiuntive, come ad esempio la cifratura dei dati a riposo o in transito, e richiedono delle speciali precauzioni quando vengono scambiati con il browser.|
| A4:2017-XML External Entities (XXE) | Molti parser di XML, vecchi o configurati in modo non adeguato, interpretano i riferimenti a entità esterne all'interno dei documenti XML. Le entità esterne possono essere utilizzate per ottenere file interni utilizzando l'URI handler per i file, accedere a file share interni, effettuare scansioni di porte interne, esecuzione di codice da remoto e attacchi di denial of service. |
| A5:2017-Broken Access Control | Spesso le restrizioni sulle azioni che un utente autenticato può svolgere non vengono implementate adeguatamente. Gli attaccanti possono sfuttare queste debolezze per l'accesso non autorizzato a funzionalità o a dati, come quelli appartenenti agli altri utenti, consultare file sensibili, modificare i dati e i permessi degli altri utenti, ecc. |
| A6:2017-Security Misconfiguration | Security misconfiguration è la problematica più diffusa. Questo è comunemente il risultato di configurazioni di default insicure, incomplete o ad hoc, cloud storage aperti, header HTTP mal configurati e messaggi d'errore troppo verbosi, contenenti informazioni sensibili. Non sono solo i sistemi operativi, i framework, le librerie e le applicazioni a dover essere configurate in modo sicuro, ma devono anche essere patchate e aggiornate tempestivamente. |
| A7:2017-Cross-Site Scripting (XSS) | Le falle di tipo XSS si verificano quando un'applicazione include dei dati provenienti da fonti non fidate in una pagina web senza una opportuna validazione e/o “escaping”, o aggiorna una pagina web con dati forniti dall'utente utilizzando una API del browser in grado di creare HTML o JavaScript. XSS permette agli attaccanti di eseguire script all'interno del browser della vittima per effettuare il session hijacking degli utenti, defacing di siti web, o reindirizzare l'utente verso siti web malevoli. |
| A8:2017-Insecure Deserialization | Insecure deserialization spesso porta ad esecuzione di codice da remoto. Anche qualora la falla di deserializzazione non sfoci in un'esecuzione di codice da remoto, può comunque essere utilizzata per svolgere attacchi come quelli di replay, injection e privilege escalation. |
| A9:2017-Using Components with Known Vulnerabilities | Componenti quali librerie, i framework e altri moduli software, vengono eseguiti con gli stessi privilegi dell'applicazione. Sfruttando una vulnerabilità in un componente vulnerabile, un attaccante potrebbe ottenere dei dati o prendere il controllo del server. Le applicazioni o le API che utilizzano componenti con vulnerabilità note possono minare le difese dell'applicazione agevolando molte tipologia di attacco con impatti notevoli. |
| A10:2017-Insufficient Logging & Monitoring| Meccanismi di logging e monitoring insufficienti, insieme alla mancanza o l'inefficace integrazione di un approccio di Incident Response, permette agli attaccanti di attaccare i sistemi in modo indisturbato, mantenendo l'accesso, raggiungendo altri sistemi, modificare, ottenere o distruggere dati. Molti studi sulle intrusioni mostrano che il tempo per rilevarne una è più di 200 giorni, tipicamente rilevata da terze parti e non internamente. |
