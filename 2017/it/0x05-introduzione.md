# I Introduzione

## Benvenuti alla Top 10 - 2017 OWASP

Questo aggiornamento aggiunge numerose altre problematiche, delle quali due selezionate dalla community - A8:2017-Insecure Deserialization e A10:2017-Insufficient Logging and Monitoring. Due differenze chiave alle altre versioni della Top 10 OWASP sono il considerevole feedback della community e il corposo dataset a cui hanno contribuito dozzine di organizzazione, verosimilmente la maggiore quantità di dati mai raccolta per la preparazione di uno standard relativo alla sicurezza delle applicazioni. Questo ci assicura che la nuova Top 10 OWASP prenda in considerazione le problematiche di sicurezza più impattanti che devono affrontare le organizzazioni.

La Top 10 OWASP si basa innanzitutto su 40+ dataset proveniente di aziende specializzate in sicurezza delle applicazioni e da un'indagine di sottore completata da più di 500 intervistati. Questi dati racchiudono vulnerabilità raccolte da centinaia di organizzazioni e più di 100,000 applicazioni e API reali. Gli elementi della Top 10 sono selezionati e ordinati in base  a questi dati di diffusione, combinati con stime di sfruttabilità, individuazione e impatto. 

Lo scopo principale della Top 10 OWASP è quello di educare gli sviluppatori, i designer, gli architetti, i manager e le organizzazioni in merito alle conseguenze delle più importanti vulnerabilità di sicurezza sulle applicazioni web. La Top 10 fornisce tecniche di base per proteggersi da queste aree con problemi ad alto rischio e anche indicazioni su come proseguire successivamente.

## Linee guida per proseguire

**Non fermarti alla 10**. Ci sono centinaia di problematiche che possono intaccare la sicurezza delle applicazioni web, come discusso nella [OWASP Developer's Guide](https://www.owasp.org/index.php/OWASP_Guide_Project) e la [OWASP Cheat Sheet Series](https://www.owasp.org/index.php/Category:Cheatsheets). Queste sono letture essenziali per chiunque sviluppi applicazioni web e API. Una guida su come trovare vulnerabilità nelle applicazioni web e API in maniera efficace si può trovare nella [OWASP Testing Guide](https://www.owasp.org/index.php/OWASP_Testing_Project).

**Cambiamento continuo**. La Top 10 OWASP continuerà a cambiare. Anche senza modificare una singola linea di codice della propria applicazione web, è possibile che questa diventi vulnerabile alla scoperta di nuovi difetti o al perfezionamento di nuovi attacchi. Per maggiori informazioni, leggete i consigli alla fine della Top 10 in Prospettive per gli sviluppatori, Testers, Organizzazioni e Manager.

**Pensare positivo**. Quando sarete pronti a smettere di cercare vulnerabilità e volete creare controlli di sicurezza applicativi forti, OWASP ha prodotto la [OWASP Proactive Controls](https://www.owasp.org/index.php/OWASP_Proactive_Controls) che fornisce un punto di partenza per aiutare gli sviluppatori a sviluppare le applicazioni in pensando alla sicurezza e la[OWASP Application Security Verification Standard (ASVS)](https://www.owasp.org/index.php/ASVS) come guida per le organizzazioni e i reviewer di applicazioni su cosa verificare.

**Usare i tool saggiamente**.  Le vulnerabilità di sicurezza possono essere abbastanza complesse e seppellite in montagne di codice. In molti casi, l’approccio più conveniente per trovare ed eliminare queste debolezze è l’esperienza umana armata con buoni strumenti. Affidarsi solamente agli strumenti fornisce una falsa percezione di sicurezza e non è consigliato.

**Insistere**.  Concentratevi sul rendere la sicurezza parte integrante della cultura del gruppo di sviluppo della vostra organizzazione. Per saperne di più leggere [OWASP Software Assurance Maturity Model (SAMM)](https://www.owasp.org/index.php/OWASP_SAMM_Project).

## Ringraziamenti

Vogliamo ringraziare tutte le organizzazioni che hanno contribuito con i loro dati sulle vulnerabilità e hanno supportato questo aggiornamento del 2017. Abbiamo ricevuto più di 40 risposte alla nostra richiesta per questi dati. Per la prima volta, tutti i dati ricevuto hanno contribuito alla Top 10, e l'intera lista dei collaboratori è consultabile pubblicamente. Crediamo che questa sia una delle più grandi, eterogenea raccolta di dati riguardanti vulnerabilità mai raccolte pubblicamente.

Dato che coloro che hanno contribuito sono davvero troppi per poter essere elencati qui, abbiamo creato una pagina dedicata ai contributi realizzati. Un grazie di cuore a tutte quelle organizzazioni disposte ad essere in prima linea per condividere pubblicamente i dati sulle vulnerabilità derivanti dai loro sforzi. Ci auguriamo che si continui così e incoraggiamo più organizzazione a fare lo stesso e possibilmente essere riconosciuti come una delle pietre miliare per la sicurezza basata sui dati. La Top 10 OWASP non sarebbe stata possibile senza questi incredibili contributi. 

Un grande grazie a quei 500 che hanno investito del tempo a rispondere al nostro sondaggio di settore. La vostra voce ci ha spinto ad inserire due nuove problematiche alla Top 10. Tutti i commenti, gli incoraggiamenti e le critiche costruttive sono stati apprezzati. Sappiamo che il vostro tempo è prezioso e vogliamo dirvi grazie.

Vogliamo anche ringraziare tutti coloro che hanno contribuito con commenti costruttivi e tempo alla revisione di questo aggiornamento della Top 10. Per quanto possibile, sono stati menzionati nella pagina "Ringraziamenti".

E infine, vogliamo ringraziare in anticipo tutti i traduttori la fuori che tradurranno questa versione della Top 10 in numerose altre lingue, rendendo la Top 10 OWASP più accessibile all'intero pianeta.
